http://infojegyzet.hu/webszerkesztes/mysql/pizza/
Feladat
Egy pizza-rendeléseket nyilvántartó szoftver a következő adattáblákat tartalmazza:

		Pizza		Futar		Vevo		Rendeles	Tetel
		-----		-----		----		--------	-----
				
		Pazon		Fazon		Vazon		Razon		Razon
		Pnev		Fnev		Vnev		Vazon		Pazon
		Par		  Ftel		Vcim		Fazon		Db
								          Idopont	


	ahol

		Pazon	N 3	a pizza azonosítója
		Pnev	C 15	a pizza neve
		Par	N 4	a pizza ára
		Fazon	N 3	a pizzafutár azonosítója
		Fnev	C 25	a pizzafutár neve
		Ftel	C 12	a pizzafutár telefonszáma
		Vazon	N 6	a megrendelő azonosítója
		Vnev	C 30	a megrendelő neve
		Vcim	C 30	a megrendelő lakcíme
		Razon	N 8	a rendelés sorszáma
		Idopont	DT	a rendelés ideje
		Db	N 3	egy rendelési tétel darabszáma

Az adatbázis az alábbi linkről tölthető le:
pizza.sql
SQL lekérdezésekkel adjon választ az alábbi kérdésekre. Az elkészült és működő lekérdezéseket mentse el egy .txt szöveges fájlba a kérdésekhez tartozó sorszám feltüntetésével.

Kérdések:
Hogy hívják az egyes pizzafutárokat?
Milyen pizzák közül lehet rendelni, és mennyibe kerülnek?
Mennyibe kerül átlagosan egy pizza?
Mely pizzák olcsóbbak 1000 Ft-nál?
Ki szállította házhoz az első (egyes sorszámú) rendelést?
Kik rendeltek pizzát délelőtt?
Milyen pizzákat evett Morgó?
Ki szállított házhoz Tudornak?
Az egyes rendelések alkalmával ki kinek szállított házhoz?
Mennyit költött pizzára Vidor?
Hány alkalommal rendelt Sorrento pizzát Kuka?
Hány pizzát evett Szende?
Hányszor rendelt pizzát Hapci?
Hány darab Hawaii pizza fogyott összesen?
Mennyit költöttek pizzára az egyes vevők?
Mennyit vettek az egyes vevők a különböző pizzákból?
Ki hány pizzát szállított házhoz az egyes napokon?
Ki hány pizzát rendelt az egyes napokon?
Mennyi volt a bevétel az egyes napokon?
Hány pizza fogyott naponta?
Mennyi pizza fogyott átlagosan naponta?
Hány pizzát rendeltek átlagosan egyszerre?
Hány házhoz szállítása volt az egyes futároknak?
A fogyasztás alapján mi a pizzák népszerűségi sorrendje?
A rendelések összértéke alapján mi a vevők sorrendje?
Melyik a legdrágább pizza?
Ki szállította házhoz a legtöbb pizzát?
Ki ette a legtöbb pizzát?
Melyik nap fogyott a legtöbb pizza?
Melyik nap fogyott a legtöbb Hawaii pizza?
Hány pizza fogyott a legforgalmasabb napon?
Mennyi volt a bevétel a legjobb napon?
Mi Szundi kedvenc pizzája?
Kik rendeltek pizzát a nyitás napján?
Mely pizzák olcsóbbak a Capricciosa pizzánál?
Mely pizzák drágábbak az átlagosnál?
Mely pizza ára van legközelebb az átlagárhoz?
Mely futárok mentek többet házhoz az átlagosnál?
Kik rendeltek legalább háromszor annyi pizzát, mint egy átlagos vevő?
Kik szállítottak házhoz legalább tízszer?
Mely pizzából fogyott legalább 50 db?
Mely vevők nem rendeltek legalább háromszor?
Kik rendeltek legalább 5 Hawaii pizzát?
Milyen pizzából nem rendelt soha Tudor?
Van-e olyan pizza, amelyből soha nem rendeltek?
Ki nem rendelt soha Vesuvio pizzát?
Mely pizzafutárokkal nem találkoztak az egyes vevők?
Kik rendeltek több Sorrento pizzát, mint Vesuviot?
Kik rendeltek legalább 5 Capricciosa vagy 8 Frutti di Mare pizzát?
Kik rendeltek kétfajta pizzából is legalább 10 darabot?